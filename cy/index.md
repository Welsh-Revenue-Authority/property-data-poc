---
layout: landing
lang: cy
ref: index
hidetitle: True
---
Mae [Awdurdod Cyllid Cymru (ACC)](https://llyw.cymru/awdurdod-cyllid-cymru) yn gyfrifol am gasglu a rheoli [Treth Trafodiadau Tir (TTT)](https://llyw.cymru/treth-trafodiadau-tir-canllaw) yng Nghymru.

Er mwyn darparu ein gwasanaethau, mae angen i ni allu adnabod tir ac eiddo yng Nghymru. Er mwyn cyflawni newidiadau i TTT yn y dyfodol sy'n cael eu [hymgynghori](https://llyw.cymru/ail-gartrefi-amrywiadau-lleol-i-gyfraddau-treth-trafodiadau-tir) arnynt, ac i gefnogi'r gwaith o ddatblygu trethi eiddo amrywiol yn ddaearyddol eraill yn y dyfodol, mae angen i ni allu adnabod tir ac eiddo mewn modd dibynadwy ar lefel fanylach nag a wnawn ar hyn o bryd.

Rydym yn archwilio sut i ddiwallu'r anghenion hyn, ond ar yr un pryd rydym wedi manteisio ar y cyfle i ystyried a allem greu rhywbeth a allai fod yn sylfaen ar gyfer defnydd ehangach, er budd Cymru.

## Amdanom ni

Rydym yn dîm bach amlddisgyblaethol a letyir gan ACC, sy'n cynnwys arbenigwyr cynnyrch, dylunio, data a pholisi treth. Rydym wedi ymrwymo am 12 wythnos i archwilio'r cyfleoedd a'r heriau yn y maes hwn.
Ein ffocws penodol yw sut i adeiladu ar sylfeini digidol a data cryfach, er lles Cymru. Rydym yn gobeithio dod â'r syniadau hyn yn fyw fel prawf o gysyniad - arddangosiad ymarferol o rai o'r pethau rydym yn eu harchwilio.

Wyddwn ni ddim i ble y bydd hyn yn mynd â ni, ac nid ydym ychwaith yn disgwyl mai 'mae ACC yn gwneud y cyfan' fydd yr ateb, felly rydym yn gweithio’n agored a byddwn yn dod â'r bobl a'r sefydliadau iawn at ei gilydd i'w archwilio gyda ni.
