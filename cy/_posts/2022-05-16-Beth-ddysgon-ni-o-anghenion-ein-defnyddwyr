---
title: Beth ddysgon ni o anghenion ein defnyddwyr?
lang: en
ref: user-needs-poc
layout: post
author: Neil Butt
---
# Beth ddysgon ni o anghenion ein defnyddwyr?
Mae gan brawf cysyniad 12 wythnos ffocws cryf ar ymchwil ac mae ymchwil defnyddwyr wedi arwain ein meddwl ar hyd y ffordd. Mae sgyrsiau di-ben-draw gyda llawer o bobl wedi bod yn gonglfaen y darganfod. Rydyn ni wedi dysgu llawer iawn ac yn gwybod mai dim ond newydd ddechrau ydyn ni. Mae gan y llwyfan data’r potensial i ddod â llawer o welliannau i wasanaethau cyhoeddus yng Nghymru. Er mwyn llywio’r prototeipiau a’r modelau rydyn ni wedi’u hadeiladu rydym wedi ystyried:

- pwy sy'n adeiladu gwasanaethau cyhoeddus yng Nghymru
- beth sydd arnyn nhw eisiau o lwyfan data/a oes angen llwyfan data arnyn nhw
- a sut y byddan nhw’n ei ddefnyddio

Nod yr ymgynghoriad ar amrywio cyfraddau treth trafodiadau tir ar gyfer ail gartrefi yw newid ymddygiad. Er mwyn helpu pobl i wneud penderfyniadau gwybodus mae angen i ni ystyried sut a phryd y byddan nhw’n cyrchu gwybodaeth a pha wybodaeth sy'n eu hysgogi nhw.

## Pwy, beth, pryd, ble a pham?
Fe wnaethon ni nodi tri chategori o ddefnyddwyr yr oedden ni am siarad â nhw:

- **Timau dylunio gwasanaethau** – pobl sy'n adeiladu gwasanaethau ar gyfer defnydd y cyhoedd ac a fyddai o bosibl yn defnyddio llwyfan data. Beth sy’n achosi problemau iddyn nhw, beth sydd ei angen arnyn nhw a sut y bydden nhw’n ei ddefnyddio?

- **Dinesydd**– Sut allwn ni gyflwyno'r llwyfan i'r dinesydd neu'r wybodaeth ynddo i'w helpu i wneud penderfyniadau gwybodus? Beth oedden nhw’n ei ystyried, ble maen nhw'n edrych, a beth maen nhw'n ei wybod yn barod?

- **Dadansoddwyr ac ymchwilwyr**- Beth fyddai'n gwneud iddyn nhw ddefnyddio llwyfan data, lle mae eu diffyg mewnwelediad a gwelededd o ran data ar hyn o bryd, pa broblemau neu gyfleoedd y gallai'r llwyfan helpu i'w datrys?

### Mae gennyn ni lawer iawn mwy i'w ddysgu

Mae angen i ni siarad â mwy o bobl! Wrth i ni symud i’r cam nesaf byddwn yn dal i weithio’n agored ac yn dal i siarad â chymaint o randdeiliaid â phosibl. Byddwn yn siarad â mwy o ddefnyddwyr ac yn mireinio ymchwil defnyddwyr pellach, felly os ydych chi’n meddwl bod gennych chi rywfaint o gyfraniad at hyn - cysylltwch â ni!

## Canlyniadau cychwynnol

### Dinesydd

- Mynegodd prynwyr cartrefi preswyl fwy o ddiddordeb ym manylion yr eiddo fel cynllun y llawr, lluniau, yr ardal ac amwynderau lleol, fel ysgolion a siopau.
- Dywedodd pob prynwr fod arian yn ffactor bwysig wrth brynu eiddo, ond roedd gan landlordiaid ystyriaethau a chymhlethdodau ychwanegol i'w hystyried wrth benderfynu a oedd eiddo’n fuddsoddiad gwerth chweil.
- Mynegodd prynwyr cartrefi preswyl fwy o ddiddordeb ym manylion yr eiddo fel cynllun y llawr, lluniau, yr ardal ac amwynderau lleol, fel ysgolion a siopau.
- Roedd pob un o’r cyfranogwyr yn ffafrio offer ar-lein yn ystod camau archwiliol eu taith prynu eiddo, gydag ymweliadau ffisegol yn digwydd unwaith yr oedd un neu ddau eiddo penodol wedi’u dewis.
- Doedd y rhan fwyaf o brynwyr preswyl a landlordiaid ddim wedi defnyddio'r gyfrifiannell TTT swyddogol nac unrhyw gyfrifiannell TTT fel rhan o'r broses prynu tŷ. Roedd y prynwyr hyn yn derbyn bod treth yn rhan gynhenid o’r broses brynu ac yn disgwyl i’w cyfreithiwr neu drawsgludydd egluro unrhyw oblygiadau treth ac ymdrin â’r gwaith papur perthnasol.
- Roedd pob un o’r cyfranogwyr yn sylweddoli bod gwahaniaeth treth rhwng y tai yn y gwahanol barthau treth. Dywedodd yr holl gyfranogwyr y byddai un eiddo’n costio mwy oherwydd treth tir leol ac y byddai un eiddo’n costio llai. Nid oedd y rhan fwyaf o gyfranogwyr yn glir ynghylch pam bod gwahaniaeth treth rhwng y ddau barth

### Dadansoddwyr a thimau darparu gwasanaethau:

- Beth sydd rhaid i'r llwyfan ei gynnig er mwyn iddyn nhw ymddiried ynddo
- Sicrhau bod data’n gywir, ddim yn anghyflawn neu wedi dyddio
- Rhoi mewnwelediad “darlun mawr” sydd ddim ar gael yn unman arall ar hyn o bryd
- Gwneud data'n hygyrch, yn ddefnyddiol ac yn gyflym i gael gafael arno
- Gwneud setiau data’n hawdd i'w defnyddio a'u deall
### Pa ofynion technolegol sylfaenol sydd angen eu bodloni er mwyn i'r llwyfan fod yn llwyddiannus

- Darparu sawl ffordd i ddefnyddwyr ryngweithio â'r llwyfan (API ac UI)
- Rhaid i'r llwyfan fod yn ddiogel
- haid i'r llwyfan ddarparu dogfennaeth API hawdd ei deall
- Dylai data a ddarperir trwy'r API fod mewn fformatau cyffredin h.y. JSON / Geo-JSON
- Galluogi ffrydio data

### Pa ofynion technolegol sylfaenol sydd angen eu bodloni er mwyn i dimau darparu gwasanaethau ddefnyddio'r llwyfan yn effeithiol 

- Dim ymdrech, neu gyn lleied o ymdrech â phosibl wrth gael mynediad i'r API cyn ymrwymo i'w ddefnyddio
- Rhestr o lyfrgelloedd cod a gefnogir
- Tudalen swagger yn disgrifio'r rheolau, y fanyleb a'r fformat ar gyfer API REST
- Gwybodaeth am berfformiad fel bod datblygwyr yn gallu bod yn dawel eu meddwlbod yr API yn ddibynadwy
- Setiau data enghreifftiol trwy'r API os oes angen cofrestru ar gyfer data go iawn

